Uputstvo :
Zadatak može biti pisan u nekom od sledecih programskih jezika: PHP, Javascript, Python,
Java, Ruby, C# i očekuje se da bude urađen uz poštovanje osnovnih principa objektno
orijentisanog programiranja.
Cilj zadatka je pre svega da se pokaže dobro poznavanje OOP principa, a poželjno je
korišćenje arhitekturalnih i dizajn paterna. Nije esencijalno da program radi. Ponavljamo da
je maksimalno vreme izrade 3h. Kandidat moze da preda zadatak i nakon 1h ako smatra da
je prikazao dovoljno znanja. Nakon 3h rada poslati zadatak i ako nije dovršen. Zadatak
treba realizovati bez dodatnih pitanja.
______________________________________________________________________________________________
Napomene :
● Ne treba pisati bazu podataka
● Ne treba pisati HTML/CSS kod
● Akcenat je na OOP programiranju
● Ukoliko je u odabranom jeziku moguće, potrebno je na odgovarajućim mestima
implementirati:
○ Nasleđivanje
○ Singleton pattern
■ Opciono iskoristiti neke druge dizajn paterne npr. Factory method,
Decorator
○ Polimorfizam
○ Exception handling
Zadatak :
Simulirati sistem za rukovođenje porudžbinama italijanskog restorana.
Restoran pravi dva osnovna tipa hrane - pizza i pasta, i tri vrste pića - gazirani sokovi,
negazirani sokovi i voda. Svaki obrok i piće ima naziv i cenu, dok piće ima i zapreminu. Na
obrok se mogu dodati prilozi. Svaki prilog ima naziv i svoju cenu. Ukupna cena obroka je
inicijalna cena + cena svakog od priloga. Restoran poseduje svoje stolove koji su
numerisani rednim brojevima. Za svaku porudžbinu se beleži broj stola i sve poručene
stavke (obroci, pića i prilozi).
Pri kreiranju obroka (pasta ili pizza), kreira se i cena koja je random broj između 300
i 600.
Pri kreiranju pića, kreira se i cena koja je random broj između 150 i 500.
Pri kreiranju priloga, kreira se i cena koja je random broj između 20 i 100.
Za svaku porudžbinu se izdaje racun sa spiskom svake poručene stavke, brojem
stola i ukupnom cenom.
Jedan sto moze da ima više porudžbina, ali ne sme da poruči ponovo bez da se
prethodna porudžbina ne naplati (dok se ne kreira račun). Ukoliko jedan sto poruči ponovo
bez naplate prethodne porudžbine, baciti izuzetak uz propratnu poruku “Nije moguće izdati
novu porudžbinu jer prethodna nije plaćena.
Kreiranje porudžbina i izdavanje računa je potrebno logovati u fajl ili konzolu, u formatu:
Porudžbina: datum 20/05/2019 11:20 sto broj 3
Račun: datum 20/05/2019 12:30 sto broj 3, naplata 1340rsd
Simulirati rad ovog sistema na sledeći način:
1) Kreirati 4 stola numerisana brojevima od 1 do 4.
2) Kreirati 4 različite pizze, 5 pasti, 3 različita pića i 5 priloga. (imena generisati).
3) Kreirati tri porudžbine za prethodno kreirane stavke (ugledati se ili iskoristiti primer
ispod):
a) Sto broj 1
i) Pizza Capricciosa + kecap + origano,
ii) Pasta Italiana + extra cheese,
iii) 2 x Coca cola 0.5,
b) Sto broj 2
i) Pizza Siciliana,
ii) Pasta Carbonara,
iii) negazirani sok 0.25
c) Sto broj 3
i) 3 x Pizza Capricciosa + 2x kecap
ii) Gazirani sok 0.3, negazirani sok 0.5, čaša vode
4) Naplatiti prvu i treću porudžbinu.
5) Pokušati poručivanje Pizza Capricciosa za sto broj 2 (očekuje se da se baci izuzetak).
6) Naplatiti drugu porudžbinu
7) Pokušati poručivanje Pizza Capricciosa za sto broj 2 (očekuje se uspešno kreiranje
porudžbine bez izuzetka).